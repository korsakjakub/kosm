---
title: Drenaż limfatyczny
---

Drenaż limfatyczny jest metodą szeroko stosowaną w leczeniu układów limfatycznego i krążenia, w edycynie kosmetycznej, fizjoterapii i kosmetyce. Stosowanie drenażu limfatycznego powoduje pobudzenie układu żylnego i limfatycznego, stymuluje reabsorpcję płynów śródmiąższowych oraz ich odprowadzenie do organów filtrujących.

Zabieg jest zalecany do leczenia obrzęków żylnych i limfatycznych rożnego pochodzenia, obrzękłego cellitu, zaburzeń troficznych wywołanych zmianami krążenia itp. Zabieg polega na umieszczeniu kończyny lub innej części ciała dotkniętej schorzeniem w kombinezonie składającym się z elementów o kształtach buta, nogawki, rękawa lub pasa. Każdy z tych elementów posiada podwójne ścianki, a przestrzeń podzielona jest na oddzielne segmenty. Przy pomocy znajdującego się w urządzeniu kompresora w sposób ściśle kontrolowany do segmentów wprowadzane jest powietrze, pozwalając w ten sposób uzyskać kontrolowane ciśnienie nad obszarem ciała dotkniętym określonym problemem.

## Wskazania do zabiegów
- stymulacja strumienia zwrotnego przepływu krwi i limfy;
- obrzęki limfatyczne i żylne;
- obrzęki pooperacyjne (np. po mastektomii);
- zatrzymanie wody - szczególnie u osób z efektem „zmęczonych stóp”;
- obrzęki pourazowe;
- cellulit;
- otyłość;
- poprawa odżywienia i elastyczności skory;
- przewlekłe nerwobóle mięśni;
- w okresie poporodowym;
- zapobieganie zakrzepicy u osób obłożnie chorych;
- pośrednio stymulacja ogólnego krążenia, w efekcie odprężenie i dobre samopoczucie;
- po zabiegach chirurgii kosmetycznej z uwagi na pozytywny wpływ na układ krążenia i przyspieszenia powrotu operowanego obszaru do normalnego stanu. Zalecany szczególnie po zabiegu odsysania tłuszczu.
- odtrucie organizmu (usunięcie substancji toksycznych).
