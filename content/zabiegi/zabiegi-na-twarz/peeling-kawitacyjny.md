---
title: Kawitacja - Peeling Kawitacyjny
---
Jest to zabieg polegający na oczyszczeniu skóry za pomocą ultradźwięków. Usuwanie zanieczyszczeń oraz martwych komórek przebiega bezpiecznie i bezboleśnie. To system do głębokiej pielęgnacji skóry i jej regeneracji, bez efektów ubocznych. Peeling kawitacyjny działa na skórę łagodnie poprzez przyjemne, naturalne wibracje. Zastosowanie tego urządzenia pozwala na głęboką regenerację skóry poprzez błyskawiczne i efektywne jej odnowienie oraz oczyszczenie na dużej głębokości, czego rezultatem jest - zauważalna w widoczny sposób - skóra odnowiona i odświeżona.
Peeling kawitacyjny pozwala na dokładne usunięcie nadmiaru sebum z porów i mieszków włosowych, pozbycie się zrogowaciałego naskórka, zaskórników, wągrów i bakterii.

Głębokie oczyszczenie porów pozwala na lepszą wymianę jonów i natlenienie skóry, przygotowuje skórę do wszelkich kosmetycznych aplikacji, odbywa się naturalna, głęboka penetracja produktów bez zastosowania prądu, efekt wzbudzonej energii powoduje, że poziom melaniny spada, a odbarwienia i skazy cery znikną.

Peeling kawitacyjny może być stosowany przy skórze bardzo wrażliwej, delikatnej oraz cienkiej, skłonnej do podrażnień i rozszerzonych naczynek, a także jako bezinwazyjny zabieg oczyszczający dla skóry trądzikowej i przetłuszczającej się.

Peeling kawitacyjny można przeprowadzić na twarzy, dekolcie oraz plecach.

Bardzo dobre efekty uzyskuje się łącząc peeling kawitacyjny z sonoforezą (ultradźwiękami). Fale emitowane przez specjalne urządzenie masują skórę i wprowadzają substancje aktywne w głąb do skóry właściwej.

## Efekty:
- oczyszczenie skóry
- ujędrnienie tkanek (mikromasaż)
- leczenie trądziku
- usuwanie martwych komórek, zaskórników
- stymulacja metabolizmu komórek
- efekt rozjaśnienia skóry
