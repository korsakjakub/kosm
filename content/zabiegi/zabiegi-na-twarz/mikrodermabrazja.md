---
title: Mikrodermabrazja
---

Mikrodermabrazja jest nowoczesną metodą mechanicznego złuszczania naskórka. Pozwala na powolne ścieranie powierzchni skóry, warstwa po warstwie, aż do uzyskania pożądanego poziomu, pod stałą kontrolą wizualną. W systemie do mikrodermabrazji diamentowej Diamond Tome odbywa się to przez polerowanie skóry końcówkami z warstwą z naturalnego diamentu i usuwanie starego naskórka podciśnieniem. Usunięcie powierzchniowych warstw skórnych powoduje zwiększenie produkcji kolagenu i elastyny, stymuluje naturalny wzrost nowej tkanki, która zastępuje tkankę usuniętą. W wyniku usunięcia wierzchnich warstw naskórka staje się gładsza, jaśniejsza, świeższa i bardziej elastyczna.

Mikrodermabrazja to bezbolesne oczyszczanie, wygładzanie, odmładzanie, regeneracja i pielęgnacja skóry.

Głębsza mikrodermabrazja spłyca drobne blizny, redukuje lub całkowicie eliminuje drobne zmarszczki, zmniejsza rozszerzone pory i przebarwienia.

## Wskazania
- fotostarzenie się skóry twarzy, szyi i dekoltu
- plamy starcze na twarzy i rękach
- redukcja drobnych zmarszczek na ciele i kącikach oczu
- wyrównanie faktury i koloru skóry po zabiegach chirurgicznych
- redukcja blizn potrądzikowych
- wygładzanie skóry łojotokowej
- usuwanie zaskórników i prosaków
- usuwanie drobnych blizn i rozstępów
- zmniejszanie przebarwień
- odmładzanie skóry
- przygotowanie skóry do zabiegów fotoodmładzania
## Przeciwwskazania
- ciąża
- nowotwory skóry
- łuszczyca
- ostre stany zapalne
- grzybica
- opryszczka
- stosowanie niektórych leków, a szczególnie leków rozrzedzających krew (należy odstawić je na co najmniej 24 godziny przed zabiegiem)
- zaawansowana cukrzyca
- brodawki płaskie

Częstotliwość zabiegów Zazwyczaj należy przeprowadzić serię od 2 do 10 zabiegów. Przez pierwszy miesiąc raz w tygodniu, drugi miesiąc - co dwa tygodnie. Kolejne miesiące to zwykle jeden zabieg przypominający. Już po pierwszym zabiegu wygląd i kolor skóry wyraĽnie się poprawia. Efekt ten zwiększa się po kolejnych zabiegach. Przygotowanie skóry do zabiegu mikrodemabrazji Nie są wymagane jakieś specjalne zabiegi przygotowujące skórę do mikrodermabrazji, ale na 5 dni przed wykonaniem zabiegu należy unikać:

- chemicznych kremów do depilacji
- elektrolizy, woskowania
- szorstkich gąbek/szczoteczek do czyszczenia twarzy
- żelów i kremów peelingujących do twarzy

Przebieg zabiegu mikrodermabrazji Należy zmyć makijaż z twarzy, przetrzeć skórę kwasem bornym lub spirytusem (przy nasilonym łojotoku). W trakcie zabiegu kosmetyczka przykłada do skóry specjalną głowicę zawierającą dwa otworki, którą przesuwa po całej złuszczanej powierzchni. Powierzchnia głowicy od strony skóry pokryta jest drobnymi kawałkami diamentu, a efekt eksfoliacji uzyskuje się poprzez działanie ścierające diamentu oraz zasysanie skóry przez pompę mieszczącą się w jednym z otworów. Przez drugi otwór wydostaje się tlen, który ma właściwości regenerujące i bakteriobójcze. Procedura trwa około 30-45 minut. W czasie jednego zabiegu istnieje możliwość ścierania od 5 do 15 razy całą poddaną zabiegowi powierzchnię (np. twarz). Zabiegi mikrodermabrazji są bezbolesne. Na samym początku odczuwa się zassanie, a następnie masowanie i lekkie ścieranie skóry.

## Wpływ mikrodermabrazji na skórę
- poprawa jakości skóry ( struktury i kolorytu)
- zwiększenie elastyczności
- zmniejszenie rozszerzonych porów, usunięcie zaskórników
- spłycenie powierzchownych zmarszczek, wygładzenie skóry
- usunięcie przebarwień posłonecznych (lub starczych)
- zmniejszenie łojotoku
- skóra świeższa i młodsza

Opcjonalne zabiegi bezpośrednio po mikrodermabrazji:

1. Zabieg natleniający (maska tlenowa) Dzięki działaniu tlenu bezpośrednio na skórę, dochodzi do eliminacji beztlenowych drobnoustrojów (np. Propionibacterium acnes) biorących udział w patogenezie trądzika. Ponadto tlen pobudza fibroblasty do produkcji kolagenu, co zwiększa jędrność i napięcie skóry oraz redukuje drobne zmarszczki.

2. Zabieg inetnsywnie nawilżający (ampułka + maska nawilżająca) Pielegnacja skóry w warunkach domowych unikanie opalania przez pierwsze 48 godzin od zabiegu unikanie kąpieli w chlorowanej wodzie (baseny) do 48 godzin po zabiegu picie 8-12 szklanek wody mineralnej dziennie (uelastycznia dodatkowo skórę) pacjenci z przebarwieniami w przerwie między kolejnymi zabiegami powinni używać preparatów zawierających hydrochinon w stężeniu co najmniej 2%; preparaty wybielające powinny być nakładane 24 godziny po zabiegu mikrodermabrazji 2 razy dziennie na dzień zaleca się stosowanie kremów z filtrem przeciwsłonecznym o faktorze co najmniej 25.

## Zalety mikrodermabrazji
- bezpieczna, kontrolowana głębokość ścierania
- pobudzenie produkcji kolagenu
- eliminacja patogennych drobnoustrojów z powierzchni skóry (np. Propionibacterium acnes)
- zabieg jest właściwie bezbolesny
- możliwość częstego powtarzania
- brak krwawienia i urazu skóry
- brak długiego okresu gojenia
- alternatywa dla osób nietolerujących peelingu chemicznego

## Nie ma przeciwwskazań w przypadku:
- ciąży
- menstruacji
- skóry opalonej
- skóry płytko unaczynionej
